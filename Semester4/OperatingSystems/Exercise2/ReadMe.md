###Задание
 Да се напише конзолно приложение, което реализира въвеждане на данни за
студент, търсене по зададен fnum и изтриване по зададен fnum.
Кратка теория
Свързан списък — това е структура от данни, при която последователните елементи се съхраняват на различни места в оперативната памет, а не в последователни полета. Връзката между отделните елементи се осъществява чрез указател към следващия елемент (указателят е неразделна част от самия елемент). Донякъде наподобява верига:
•	всяко звено е свързано със следващото;
•	за да имаме достъп до целия списък, нужен е единствено указател към първия елемент (другите се достигат от него);
•	ако бъде сменен указателят на произволно звено, до всичко след него вече няма да има достъп (все едно да го откачим от веригата).
   Един последователен списък се задава, като се зададат адресът на началото на списъка и броят на елементите (масивите например са последователни списъци). Ако списъкът е свързан, достатъчен е и само адресът на началото. Останалите елементи се намират по пътя, определен от указателите и маркера за край. Обикновено стойността NULL в указателя за следващ елемент се приема за маркер за край.
